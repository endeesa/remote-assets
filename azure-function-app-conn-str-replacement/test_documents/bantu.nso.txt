Kelo ya Seabe sa Tikologo, Laesense ya Tirišo ya Meetse le Laesense ya Taolo ya Ditšhila tša New Largo Colliery yeo e šišintšwego
Tokumente ye e fana ka tshedimošo ka kakaretšo ya New Largo Colliery yeo e šišintšwego, tikolokogo, ditlabelo tšeo di amegilego le dinhla tša tshepetšo ya tikologo tšeo di nyakegago pele protšeke e ka thoma.
Mohola wa tokumente ke go thuša batho go:
· Laetša ge eba ba na le kgahlego ka go protšeke le/goba ge eba ba tla amega ka go holega;
· Dira ditshwatshwao tša pele le dikabelo go protšeke yeo e šišintšwego; le
· Ngwadiša bjalo ka mekgatlo yeo e na go le kgahlego gape e amegago (I&APs) gore ba dule ba tsebišwa ka ga dibaka tša kamoso tšeo ba ka tšeago karolo ka go tšona.
Ngwadišo ya I&APs le Thomelo ya Ditshwaotshwao
O ka ngwadiša bjalo ka I&AP gomme wa romela ditswhaotshwao nako efe goba efe ka nako ya tshepetšo ya Kelo ya Seabe sa Tikologo (EIA).
Ditshwaotshwao tšeo di amogelwago pele ga 25 Mei 2011 di tla akaretšwa ka gare ga Pego ya Mafelelo ya Tlhahlobo gomme tšeo di amogetšwego ka morago ga 25 Mei 2011 di tla šetšwa ka gare ga Sethalwa sa Pego ya EIA.
Le kgopelwa go romela ditshwaotshwao go netefatša gore ditaba le matshwenyego a lena di elwa hloko gape di lebelelwa gabotse.
Le kgopelwa go tlatša gomme le buše letlakala le le lego ka mo gare la phetolo, ngwala lengwalo, romela fekese goba e-meile, goba leletša kantoro ya botšeakarolo bja setšhaba.
Mohumagatšana Mari Wolmarans wa Ditirelo tša Tikologo ya Synergistics o tla šoma bjalo ka Mošomi woo a ikemego ka noši wa mebušo ya Kelo ya Tikologo.
Anglo American ka go diriša lekala la yona la Anglo American Inyosi Coal (AAIC) e šišinya go tšweletša moepo wo moswa wa malahla, New Lago Colliery, go fana ka malahla go Seteišene sa Maatla sa Kusile se seswa sa Eskom seo ga bjale se agwago, lebowa la tsela ye kgolo ya N4 magareng ga Bronkhortspruit le Emalahleni (Witbank) Profenseng ya Mpumalanga.
Seteišene sa Maatla sa Kusile se tla se tla ba le diyuniti tše tshela tša dimekawate tše 800 (MW) ye nngwe le ye nngwe gomme ka moka ya ba 4800 MW. Go tšweletšo ka botlalo, e tla nyaka ditone tša go ka ba dimilione tše 17 tša malahla ka ngwaga, go ya ka khwalithi ya lelahla. Anglo American e ikemišetša go tsenela tumelelano ye telele le Eskom ya go fana ka malahla go Seteišene sa Maatla sa Kusile.
Mo mengwageng ya mathomo ya tšhomo, Seteišene sa Maatla sa Kusile se tla diriša malahla ao a tšwago go Tshepetšo ya Malahla ya Phola-Kusile go tšwa Planteng ya Tshepedišo ya Malahla a Phola gammogo le go tšwa go mekgatlo ye mengwe. Tshepetšo ya nageng ke protšeke yeo e ikemetšego ka boyona e na go le tshepetšo ya yona ya Kelo ya Seabe sa Tikologo (EIA) yeo e lego gare e kgatlampana.
Dikabelo tše dingwe tša malahla di tla hlokega ge Seteišene sa Maatla sa Kusile se thoma go šoma ka botlalo gomme maikemišetšo ke go tšweletša dipeeletšo go tšwa go peeletšo ya malahla ya New Largo.
EIA YA PELENG YA PROTŠEKE E TEE
Tshepetšo ya EIA ya moepo wa polokego ya malahla ya New Largo, yeo e swanago le New Largo Colliery yeo e šišintšwego, e thomilwe ka 2006. Tshepetšo e be e akaretša botšeakarolo bja bakgathatema le tšwetšopele ya ditaba tša bakgathatema le pego ya phetolo. Protšeke e ditetšwe ka 2007 gomme ya fegwa.
E sa le go tlogela melawana ya EIA e fetošwa ka 2010, kgopelo ye mpsha ya tumelelo ya tikologo e tsebagaditšwe, se se ra gore bakgathatema ba na le sebaka sa go tšea karolo nakong ya tshepetšo yeo e tletšego ya EIA. Tshedimošo yeo e kgobokeditšwego ka 2006/07 e tla dirišwa go laetša pego ya sethalwa ya matseno. Tshedimošo efe goba efe ye mpsha e tla dirišwa go laetša pego ya tlhahlobo ya mafelelo le pego ya tlhahlobo ya EIA.
Polokego ya malahla ya New Largo e beilwe Bohlabela bja Seteišene sa Maatla sa Kusile, dikilometara tše 30 bodikela bja Emalahleni, dikolometara tše 100 bohlabela bja Johannesburg gape dikilometara tše 20 leboa-bohlabela bja Ogies. Bontši bja polokego ya malahla bo gare ga tsela ye kgolo ya N4 ka leboa le tsela ye kgolo ya N14 borwa, ka bonnyane bjoo bo hwetšwago borwa bja tsela ye kgolo ya N12. Maikemišetšo ke go epa tseleng ye kgolo ya N12 eupša go tlogela zoune ya tsela ye kgolo le moago wo mongwe woo o putlago N12 go swana le diphaepe tša makhura tša Transnet.
AAIC ga bjale e swere ditokelo tšeo di tšwelelago tša lefelo la go lekana dihektara tše 12 773 gomme e ikemišetša go romela kgopelo ya tokelo ya moepo go Kgoro ya Methopo ya Minerale (DMR) ka go lefelo le. Polokego ya malahla ya New Largo (yeo e emelago lefelo leo le ka epšago) e ema le lefelo leo le šišintšwego la tokelo ya go epa gomme e akaretša lefelo la go lekana dihektara tše 6 817. O kgopelwa gore o bone mmepe wo o lego ka mo gare go hwetša tshedimošo ka botlalo.
Ditshwaotshwao tša gago le ngwadišo bjalo ka mokgatlo wo o na go le kgahlego gape o amegago di bohlokwa kudu.
Mohola wa EIA ke go fana ka ditumelelo tša go tšea sephetho ka ga tshedimošo yeo e feleletšego yeo ba ka theago sephetho sa bona go fana goba go gana ka tumelelo ya tikologo, gomme ge e dumelelwa go hlaloša mabaka a tšwetšopele. Dikabelo tšeo di dirilwego ke bakgathatema go tšwa dikarolong ka moka di tla netefatša gore go tšewa sephetho seo se sedimošitšwego.
Le mengwa go tšea karolo ka go lokologa le go romela ditshwatshwao dife goba dife goba tshedimošo yeo o naganago gore e ka ba le mohola go tshepetšo ya EIA. Mekgatlo yeo e ingwadišitšego gape e amegago (I&APs) e na le tokelo ya go fa ditshwaotshwao, ka go ngwala, go dithomelo ka moka tšeo di ngwadilwego go mmušo wa tumelelo (Kgoro ya Tšwetšopele ya Ekonomi, Tikologo le Boeti go la Mpumalanga) le go tšweletša go mmušo, ditaba dife goba dife tšeo mokgatlo o dumelago gore di ka ba bohlokwa go ka elwa ka go kgopelo.
O SWANELWA GO INGWADIŠA BJALO KA I&AP GO HWETŠA DITSEBIŠO KA MOKA KA GA DIKOPANO TŠA SETŠHABA LE DINTLHA KA GA TEKOLO YA SETŠHABA YA DIPEGO TŠEO DI TŠWELEDITŠWEGO BJALO KA KAROLO YA EIA LE TSHEPETŠO YA KGOPELO YA LAESENSE YA GO DIRIŠA MEETSE
New Largo Colliery yeo e šišintšwego ke moepo wa malahla woo mo go wona go epa go tla tšeago karolo ka meripo ye metelele. Dilaya tša ka godimo tša mobu di tla segwa pele gomme tša kgoboketšwa bjalo ka karolo ya tshepetšo ya phodišo.
Go bora le go plasta go tla dirwa go phula morwalo – leswika le mobu tšeo di hwetšwago ka godimo ga laya ya malahla (moroko wa malahla) Metšhene ye megolo ya go šutha ya go epa yeo e bitšwago draglines, e tla dirišwa go tloša morwalo.
Mosego wa mathomo woo o swanetšwego go epša o bitšwa box- cut. Morwalo wa go 1 tšwa ka gare ga box-cut o išwa lefelong la ka 2 ntle ga lefelo la kgato ya maoto yeo e rulagantšwego ya moepo go dirišwa ka moso ka go tshepetšo ya phodišo.
Morwalo go tšwa go mesego ya ka morago e bolokwa bjalo ka motlatšo go tšwa go mosego wa peleng ka morago ga ge malahla a se no tlošwa go tšwa go mosego wa peleng. Ge mosego wo o šetše o se sa na le malahla, tshepetšo e boeletšwa ka mosego wo moswa woo o hlotšwego kgauswi le wona.
Tshepetšo ye e akaretša go lokiša mosego wo o latelago woo o tlogo epša ka go tloša dilaya tša ka godimo ga mobu le go bora mešoba yeo e tlogo tlatšwa ka dithunyi tša go plasta pele go tlošwa morwalo.
Moo moroko wa malahla o 2 tšweletšwago, go tla borwa 2 gape wa thubiwa. Malahla ao a thubilwego a tla laišwa ka gare ga ditheraka gomme a išwa planteng ya go pšhatla. Ka morago ga ge malahla a se na go pšhatlwa, a ka fetišetšwa thwii go Seteišene sa Maatla sa Kusile goba go ya go plante ya tshepetšo ya malahla go putseletšo, go ya ka khwalithi ya malahla.
Putseletšo ya malahla (yeo e tsebegago gape ka coal washing) e akaretša go pšhatla malahla ka go dikarolwana tše nnyane le go di fetiša ka tshepetšo yeo e bitšwago dense medium separation (DMS).
Tshepetšo ye e diriša diphapano tša boima (boima bja bolumu ya yuniti) magareng ga malahla le dilaya tša go swana le salfere, molora, maswika le mobu go kgaogantšha malahala le dilaya.
Dilaya tšeo di tlošitšwego mo nakong ya tshepetšo ya tlošo ya malahla, 3 e tsebegago 2 ke ditšhila tšeo di ka tukago gape di sa bjalo ka tahlo ya malahla, lekanelago ka khemikale le seemo tšeo di hlokago go swarwa ka bokgethegi gammogo le tahlo le taolo ya lebaka le le telele.
Go na le mešomo ya moepo wa malahla ka tlase yeo e lego senthareng ya lefelo la polokego ya malahla, yeo e ra go gore ditshepedišo tša New Largo Colliery yeo e šišintšwego e akaretša mafelo ao a se go a šetšwa peleng mafelong ao a se a angwago ke moepo wa peleng.
ikemišetša go epa malahla a pele gomme ya romela malahla thwii go tšwa go diplante tša go pšhatla go ya go Seteišene sa Maatla sa Kusile.
Plante ya putseletšo ya malahla a kgaoganyo ya gare ya go thapa le ditlabelo tša go lahla malahla ka fao di tla tšweletšwa go sepetša malahla a grata ya fase le malahla ao a amanago le mešomo ya kgale ya ka tlase ga mobu ao a tla epšwago go tloga ka 2025 go tšwela pele. Bophelo bja New Largo bo lebeletšwe go ka ba mengwaga ye 50.
Go oketša magae, meago ye mengwe ya lefase yeo e lego lefelong la la moepo e akaretša tsela ya profense ya R545, yeo e kopanyago ditsela tša N12 le N4, mothaladi wa Eskom wa 400kv, woo o putlago go tloga Bohlabela go ya bodikela lefelong la mothopo le methaladi ye mmalwa ya maatla a 4 selegaeng ao a 2 akaretšago lefelo ka moka. Go fetoša madulo a moago wo go tla dirwa gotee le thulaganyo ya moepo mo bophelong bja moepo.
Mediro ya moepo le ye mengwe ye bohlokwa e tla akaretša molete wa moepo, draglines, ditheraka le digarafo tša mohlagase tše kgolo, diplante tša go pšhatla, mapanta a phetišo, merwalo ya malahla, ditsela tša go tsena, ditsela tša go goga, ditlabelo tša merwalo ya ditšhila, ditshepedišo tša meetse le taolo ya tshepetšo ya meetse ka taolo ya tšhilafatšo le matamo a tekanetšo, plante ya tekolo ya meetse go lekola meetse ao a pompilwego go tšwa go mešomo ya moepo wa ka tlase ga mabu le meetse ao a šilafaditšwego go tšwa go ditshepedišo tše mpsha tšeo di šišintšwego, ditsela tša go tsena, ditsela tša go goga, methaladi ya maatla le dikarolo tša diteišene, dikantoro, mafelo a tšhomo, dintlo tša go fetoša, mafelo a go tšhela makhura, mabenkele, dimakasine tša go thunya, bj.bj.
New Largo Colliery e tla ba le maatla a go sepetša ditone tša go ka ba dimilione tše 12.7 tša malhala ka ngwaga. Go lebeletšwe gore draglines tše pedi di tla dirišwa go sega dibolumo tšeo di nyakegago tša morwalo.
Ge moepo wo o bulegilego le morwalo di bewa sebakeng sa mesego wa mokoti wa moepo wo o 5 bulegilego, phodišo 2 ya mafelo ao a epilwego e tla thomišwa. Lefelo le tla batwa gomme ge morwalo woo o beilwego sebakeng o šetše o batilwe gape o beilwe gabotse go fokotša go wela, lefelo le tla elwa gape la bopša go laetša go ntšha meetse ka ntle le hlola kgogolego.
Ka morago ga se, laya ya mobu e tla bewa sebakeng go šoma bjalo ka mediamo wa kgolo wa temo go hlongwa gape mafelong ao a epilwego. EIA le EMP tša protšeke di tla akaretša go bea maikemišetšo le mekgwa ya phodišo, gammogo le tšwetšopele ya thulaganyo go laetša tshepetšo ya phodišo bophelong bja moepo.
1) Mohlala wa ditshepedišo tša theraka le garafo;
2) Mohlala wa ditshepedišo tša dragline;
3) Tlošo ya mobu woo o ka dirišwago go tšwa saeteng ya moepo go bolokwa go fihlela phodišo e thoma;
4) Mohuta wa ditlabelo tša go tipa le go pšhatla; le
5) Mohuta wa lepanta la phetišo.
New Largo Colliery yeo e šišintšwego e nyaka ditshepetšo tše mmalwa le ditumelelo tša tikologo, go ya ka le ka moo di
laeditšwego ka mo tlase. Ditshepetšo di tla dirwa nako e tee le ditshepetšo tšeo di kopantšwego tša šalwa morago ke tshepetšo yeo e kopantšwego ya botšeakarolo bja setšhaba.
New Largo Colliery yeo e šišintšwego gammogo le kago yeo e amanago le yona e nyaka kelo ya seabe sa tikologo (EIA) go ya ka Molao wa Taolo ya Bosetšhaba ya Tikologo (No 107 ya 1998) (NEMA) le melawana ye meswa ya EIA (Molawana wa Tsebišo ya Mmušo{GNR} 543 go fihla ka 546, woo o phatlaladitšwego ka 18
June 2010). Kgoro ya Tšwetšopele ya Ekonomi, Tikologo le Boeti ya Mpumalanga (MDEDET) ke molaodi wa EIA ye.
Mediro yeo e laeditšwego ka gare ga GNR 544, 545 le 546 e lebane le New Largo Colliery yeo e šišintšwego ka fao kelo yeo e tletšego ya seabe sa tikologo e tla dirwa. Foromo ya kgopelo e rometšwe go MDEDET ka la 1 Matšhe 2011 gomme e amogetšwe ke Kgoro ka 17/2/3N-41 bjalo ka nomoro ya tšhupetšo. Mediro ye e latelago e hlamile karolo ya kgopelo:
· Mediro 2, 3, 4, 5, 6, 10, 15, 18 le 19 go tšwa go Tsebišo ya Taetšo ya 2 ya GNR 545: Mediro yeo e hlokago tumelelo ya tikologo go ya ka Kelo ya Seabe ya Tikologo.
· Mediro 1, 9, 10, 11, 12, 13, 18, 22, 26, 27, 39, 40, 41, 47, 49 le 55 go tšwa go Tsebišo ya Taetšo ya 1 ya GNR 544: Mediro yeo e hlokago tumelelo ya go ya ka Kelo ya Motheo.
· Mediro 4 le 16 go tšwa go Tsebišo ya Taetšo ya 3 ya GNR 546:
Mediro mafelong a itšego yeo e hlokago tumelelo ya tikologo go ya ka Kelo ya Motheo. Go swanetšwe go elelwa gore Tsebišo ya Taetšo 3 e kaya “mafelo a bothata a phatlalatšo go ya ka moo go laeditšwego ka go dithulaganyo tša tshepetšo goba ka go go dithulaganyo tša dilete”. Go bea molaong dithulaganyo tše tša tshepetšo ka Mpumalanga go sa fegilwe gomme, ka go realo, mediro ye e akareditšwe ka gare ga kgopelo go phethwa gape go lebeletšwe gore go tla akaretšwa dithulaganyo tše di le go gona nakong ya tshepetšo ya EIA go New Largo Colliery.
Go fetoša lefelo la Ditsela tša Profense
EIA yeo e hlokegago go fetoša lefelo la R545 le ditsela tše dingwe tse nnyane tša profense e tla ba kgopelo yeo e fapanego gomme tshepetšo ya EIA ka lebaka la gore tsela e wela ka tlase ga molao le bong bjha Kgoro ya Mešomo ya Setšhaba, Ditsela le Dinamelwa ya Mpumalanga. Maikemišetšo ke gore EIA ye e fapanego e tla dirwa gotee le EIA ya New Largo Colliery. Kgopelo ya tumelelo ya tikologo e tla romelwa go MDEDET ka pela ge beng ka moka ba naga ba tsebišitšwe.
AAIC ga bjale e na le ditokelo tšeo di tšwelelago go polokego ya malahla ya New Largo go ya ka Molao wa Tšwetšopele ya Methopo ya Minerale le Makhura (No 28 ya 2002) (MPDRA) gomme e ikemišetša go romela kgopelo ya tokelo ya moepo go Kgoro ya Methopo ya Minerale (DMR) lefelong le tee (bona mmepe) ka Aporele 2011.
Kgopelo ya tokelo ya moepo ke tshepetšo yeo e agilwego moo go yona khamphani ya moepo e swanetšego go laetša go DMR le baloadi ba bangwe ba maleba go swana le Kgoro ya Merero ya Meetse (DWA), gore e tloga e kwešiša dintlha ka moka tša protšeke yeo e šišintšwego ya moepo, gore e na le methopo ya matlotlo gammogo le botsebi ba thekniki go ka tšweletša ka katlego le go sepetša moepo wo o šišintšwego, le gore e kgona go diragatša maitapišo ao a hlokegago a go fodiša le go tswalela moepo le go thibela diabe tša lebaka le le telele go tikologo. Khampani ya moepo · Dikopano tša bakgathatema go tsebagatša protšeke.
· Kabo ya tokumente ye ya tshedimošo le taletšo go abelana ka tshepetšo ya EIA.
· Kgopelo ya phetišo ya karolo ya ditaetšo tše itšego tša melawana ya EIA (AAIC e šetše e thomile dithuto tše di kgethegilego tša koketšo ya motheo ka go lefelo gomme e ikemišeditše go diriša dipoelo tša dithuto tše, tšeo di tla hlokago kgopelo ya karolo ya phetišo).
· Tlhamo ya pego ya sethalwa ya matseno.
· Tekolo ya pego ya sethalwa sa matseno le dikopano tša bakgathatema go fana ka ditshwaotshwao godimo ga pego ya sethalwa sa matseno.
· Tlhamo ya pego ya mafelelo.
· Tekolo ya pego ya mafelelo.
· Thomelo ya pego ya mafelelo go MDEDET, DMR le DWA, go akaretšwa ditaba ka moka tšeo di tšweleditšwego gape di
swanetšwego go šetšwa nakong ya kgato ya kelo ya kgatelelo.
Kgato ya bobedi ya EIA ke kgato ya kelo ya kgatelelo ya botlalo, yeo e akaretšago:
· Tšwetšopele ya dithuto tše di kgethegilego e theilwe godimo ga ditlamorago tša kgato ya mathomo le ditaba tšeo di
· Tlhamo ya pego ya sethalwa ya EIA yeo e laetšwago diabe tša mohola le tša go hloka mohola gammogo le maitapišo a go hlohleletša diabe tša mohola, le go fokotša goba go phema diabe tša go hloka mohola.
· Tlhamo ya pego ya sethalwa sa EMP, yeo e kgomareditšwego go pego ya EIA.
· Tlhamo ya tokumente ya kgopelo ya laesense ya tirišo le dithulaganyo tša taolo ya meets le ditšhila.
· Tekolo ya dipego tša dithalwa le dikopano tša bakgathatema go fana ka ditshwaotshwao godimo ga dipego tša dithalwa.
· Kopano ya bakgathatema ka go lefelo la protšeke go fan aka dikhumano tša ditshwaotshwao tša EIA tša bakgathatema.
· Tlhamo ya dipego tša mafelelo tša EIA le EMP.
· Tekolo ya dipego tša bofelo.
· Thomelo ya dipego tša EIA le EMP go ya go MDEDET le DMR.
· Thomelo ya tokumente ya mafelelo ya laesense ya tirišo ya meets le thulaganyo ya kopanyo ya meets le ditšhila go DWA. Dipego tša mafelelo tša EIA le EMP di tla kgomaretšwa go thomelo ya DWA.
· Tekolo ya tumelelo le sephetho tša go fana goba go gana ka protšeke.
Ge go ka direga gore bammušo (MDEDET, DWA and DMR) ba tšee sephetho sa go fan aka tumelelo ya protšeke, bakgathatema bat la eletšwa ka ga sephetho gammogo le sebaka sa go dira kgopelo ya sephetho mo matšatšing a 12 ka morago ga go fan aka tumelelo ya tikologo. Dikgopelo di swanetše go romelwa mo matšatšing a 30 go tloga ka letšatši la go fan aka tumelelo.
Mokgopedi o na le tokelo ya go dira kgopelo mo tiragalong yeo e le go gore bammušo ga ba fane ka tumelelo ya gore protšeke e tšwele pele.
· Molaodi woo a kgonago, a na go le maikarebelo a go laola kgopelo ya tumelelo ya tikologo, ke MDEDET.
· DWA e tla lekola le go laola kgopelo ya Laesense ya Tirišo ya Meetse.
· DMR e tla laola tshepetšo ya kgopelo ya tokelo ya go epa, go akaretša tekolo le tumelelo ya EIA le EMP yeo e rometšwego go kgoro go thekga kgopelo ya tokelo ya go epa.
· Ge eba laesense ya taolo ya ditšhila e a nyakega, tshepetšo e tla lalowa ke Kgoro ya Merero ya Tikologo (DEA) ge e le gore e akaretša ditšhila tša kotsi le MDEDET ya kgopelo ga e ame ditšhila tšeo di le go kotsi.
romela ditokumente tše tharo tše kgolo:
· Lenaneo la mešomo ya moepo, leo le hlalošago dinhla tša thekniki le tša matlotlo tša tshepedišo ya moepo;
· Thulaganyo ya leago le tšhomo, yeo e hlalošago ka moo moepo o tla laolago ditaba tša leago le tšhomo; le
· Lenaneo la taolo ya tikologo (EMP), leo le akaretšago dikhumano tša EIA gape le laetšago maitapišo a go laola le go gatelela diabe tšeo di laeditšwego tša tikologo. Le swanetše le laetše gape ka moo tiragatšo ya tikologo e tla elwago ka gona ge protšeke e thomile, mo nakong ya tshepedišo le ka morago ga tswalelo ya moepo wo o šišintšwego.
Go na le dipane tše mmalwa, methaladi ya go ntšha meetse le disipi
tša mmoto (dinaga tša go thapa) tšeo di beilwego lefelong la kgato ya maoto la moepo wo o šišintšwego. Go lefelo ka moka la moepo leo le nyakišišwago, 9.7% e hlophša bjalo ka dinaga tša go thapa gomme ka fao di tla hloka kgopelo yeo e kopantšwego ya laesense ya tirišo ya meetse (IWULA) go ya ka Karolo 21 ya Molao wa Bosetšhaba wa Meetse (No 36 ya 1998) (NWA). Ditirišo tše dingwe tša go fapana tša meetse nakong ya kago le tshepedišo ya moepo di
tla hloka laesense. Lenaneo ka botlalo la ditirišo tša meetse go laesense di tla laetšwa mo nakong ye ya dikgato tša ka pela tša kgato ya EIA.
Ditšhila tša moepo le ditšhila tšeo di amanago le moepo go ya ka moo go hlalositšwego ka gare ga Taolo ya Bosetšhaba ya Tikologo:
Molao wa Ditšhila (wa 59 wa 2008) (NEM:WA), ga o hloke laesense ya taolo ya ditšhila (WML). Kamano le balaodi ba maleba e tla tiišetša go ba gona ga NEM:WA le gore laesense ya taolo ya ditšhila e tla hlokega go protšeke ye ya moepo goba aowa.
Botšeakarolo bja Setšhaba mo nakong ya dinyakišišo tše di fapanego tša tikologo (EIA, kgopelo yeo e kopantšwego ya laesense ya meetse le ditšhila le dikgopelo tša laesense ya taolo ya ditšhila) bo tla kgontšha mekgatlo yeo e na go le kgahlego le yeo e amegago (I&Aps) go huetša tiragalo ya dinyakišišo le go lekola gape le go fana ka ditshwaotshwao godimo ga dikhumano tša dinyakišišo. Mošomi
wa kelo ya tikologo (Synergistics) le baemedi ba kgokagano ya setšhaba (Zitholele) ba tla kgokagana thwii le I&APs tše di
ngwadišitšwego makgeng a go fapana mo nakong ya dithuto tša tikologo go ba fa tshedimošo ka ga tšwelopele ka go thuto le nako ya dibaka tšeo di amegago.
EIA e dirwa ka dikgato, go ya ka moo go laeditšwego ka tlase.
Kgato ya pele ya EIA ke kgato ya tlhahlobo, yeo e direlwago go hwetša kwešišo ya ditaba tša tikologo tšeo di le go maleba le protšeke, le go laetša moo tshedimošo ye nngwe e hlokegago, ka go tlhahlobo ya dithuto tše bokgethegi le dinyakišišo tšeo di hlokegago.
